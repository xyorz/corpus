<文档 id="1" 标题="请输入语料文档的标题">
  <备注>底本：四部要籍注疏叢刊《論語》，中華書局1998年。</备注>

  <备注>校本：《儒藏》精華編一〇四冊經部四書類《論語義疏》。此本原爲1923年日本大阪懷德堂的排印本，由武內義雄據日本國內多種古抄本合校而成，其特點是保持了抄本皇侃《義疏》的體式，而不像根本遜志刻本那樣將皇侃《義疏》的體式完全比照中國習見的注疏體式作過改動。（3）《儒藏》精華編二八一冊出土文獻類《唐寫本論語集解》。二十世紀初至今，敦煌及吐魯番等地出土了唐人寫何晏《集解》單行本60多件，同時還有白文《論語》、《論語鄭氏注》和《論語皇侃義疏講經提綱》。此本既以《集解》寫本爲底本和校本對校，並以白文《論語》、《論語鄭氏注》及有關刊本爲參校本，並參考《論語皇侃義疏講經提綱》進行整理與研究，因此也有一定的參考價值。</备注>

  <备注>清吳騫撰《皇氏論語義疏參訂十卷附錄一卷》，《續修四庫全書》第153冊，經部·四書類</备注>

  <正文>
    <章节 id="1.1" 作者="皇侃" 时期="梁" 标题="論語義疏敘" 类别="义疏">
      <正文>
        <段 id="1.1.1" 作者="皇侃" 时期="梁" 类别="义疏">《論語通》曰：“《論語》者，是孔子沒後，七十弟子之門徒共所撰錄也。”夫聖人應世，事跡多端，隨感而起，故爲教不一。或負扆御眾，服龍袞於廟堂之上；或南面聚徒，衣縫掖於黌校之中。但聖師孔子符應頹周，生魯長宋，遊歷諸國，以魯哀公十一年冬，從衛返魯，刪《詩》定《禮》於洙泗之閒。門徒三千人，達者七十有二。但聖人雖異人者神明，而同人者五情。五情既同，則朽沒之期亦等。故歎發吾衰，悲因逝水，託夢兩楹，寄歌頹壞。</段>
      </正文>
    </章节>

    <章节 id="1.2" 作者="何晏" 时期="魏" 标题="論語集解敘" 类别="注解">
      <正文>
        <句 id="1.2.1" 作者="何晏" 时期="魏" 类别="注解">敘曰：漢中壘校尉劉向言：“《魯論語》二十篇，皆孔子弟子記諸善言也。”</句>

        <句 id="1.2.2" 作者="皇侃" 时期="梁" 类别="义疏">劉向者，辟疆之孫，德之子，前漢時爲中壘校尉之官，若今皇城使也。其人博學經史。孔子沒後而弟子共論而記之，初爲魯人所學，故爲《魯論》也。</句>

        <句 id="1.2.3" 作者="何晏" 时期="魏" 类别="注解">太子太傅夏侯勝、前將軍蕭望之、丞相韋賢及子玄成等傳之。</句>

        <句 id="1.2.4" 作者="皇侃" 时期="梁" 类别="义疏">夏侯、蕭及韋賢父子凡四人，初傳《魯論》於世也。</句>
      </正文>
    </章节>

    <章节 id="1.3" 作者="孔丘" 时期="春秋" 标题="論語學而第一" 类别="原文">
      <正文>
        <段 id="1.3.1" 作者="皇侃" 时期="梁" 类别="义疏">《論語》是此書總名，《學而》爲第一篇別目，中閒講說，多分爲科段矣。侃昔受師業，自《學而》至《堯曰》凡二十篇，首末相次無別科。而以《學而》最先者，言降聖以下，皆須學成，故《學記》云：“玉不琢不成器，人不學不知道。”是明人必須學乃成。此書既遍該眾典，以教一切，故以《學而》爲先也。而者，因仍也。第者，審諦也。一者，數之始也。既諦定篇次，以《學而》居首，故曰“學而第一”也。</段>

        <句 id="1.3.2" 作者="孔丘" 时期="春秋" 类别="原文">子曰：學而時習之，不亦悅乎？</句>

        <句 id="1.3.3" 作者="何晏" 时期="魏" 类别="注解">註馬融曰：“子者，男子通稱也，謂孔子也。”王肅曰：“時者，學者以時誦習也，誦習以時，學無廢業，所以爲悅懌也。”</句>
      </正文>
    </章节>
  </正文>
</文档>